LXVI ovmws ctova

lippi, Euctemonis‚ Calippi, Hipparchi, Eudoxi, Metrodori fragmenta
apud Geminum, Ptolemaeum, Lydum de mensibus, Caesaris apud
eosdem et Plinium uel Columellam, Varronis et Nigidii passim apud
multos, nibil paene prosunt Ouidio, nisi intercessore isto scriptore,
quem iam nuncupandum esse uideo. Est is Clodius Tuscus, cuius
fastos astronomicus graece ad uerbum, ut ait, redditos libro suo de
ostentis inseruit Laurentius Lydus, quem librum ex codice Caseolino
edidit Ben. Hasius Parisiis 1823. Ea ipsa pars eius libri, quae
maximo nobis suit usui, iam pridem nota erat, sed contempta iure
iacebat, certe ad Ouidium conferre nihil poteratz Ptolemaei diceba-
tur esse, quare etiamsi quis cum Ouidio contulisset, certe ex Oui—
dio consarcinata uisa esset, praesertim cum latine extaret. Clodius
Tuscus grammaticus suit, cuius commentariorum libros quatuor Ser-
uius ad Virgilium, litteras ad »Sinnium Capitonem datas Gellius com-
memorat 5, 203 Sinnii Capitonis scriptis usus est Verrius Flaccus,
Ouidii aequalis, uide Festum Muelleri p. 443. Quanto ante Verrium
tempore uterque uixerit, uel ita apparebit, si cum illo Gellii loco
de soloecismo contuleris alium 13, 6 de barbarismo, ubi Verrium
intelligi cognosces ex Festo p. l, 12 Vrs. Non multum obstat, quo—
minus Tuscum, qui nominatur a Seneca rhetore suasor. 2, nou pro
historico, sed propter historicum dictum male usurpatum: nihil plane,
quominus Tuscum Ouidii sodalem Pont. 4, 16, 20 pro boc Clodio
Tusco habeamus. lam uero astronomiam ad grammaticos perti-
nuisse uix est, ut Nigidii, Varronis, uel Graecorum, uel Hygini
istius, quandocunque uixit, exemplo doceatur, Amicum uero amico
de rebus, quas rectius calleret, librum inscribere ac suppeditare per
se consentaneum est, et secit id Parthenius Graecus grammaticus
et poeta Gallo Cornelio. Illum igitur librum Clodii grammatici in
Ouidii spem gratiae conscriptum putabo: uti certe illo Ouidium po-
tuisse temporis ratio, et usum esse res ipsa coarguit. ln ea re ipsa
exponenda ordinem sequar hunc, ut primum ponam eos locos, qui
utrobique plane sunt similes, siue uera continent, siue, quoniam id
per ldelerum licet, salsa; deinde ea, quae conueniunt inter utrum-
que, si aut Ouidius rectius intelligitur, aut Clodius emendatur,
suppleturue: tum quae discedere uidentur. —— Initium faciendum est
ab infelici aui, quae ldeleii diligentiam effugit planeque ab eo omissa
est, Miluo,3 ,2793 ut nesciendum sit, quam bene, quae Ouidius et
Clodius habent, ad ueritatem astronomicam collineent, et utrum
mane, an uesperi oriatur. Si certum esset, mane eum oriri, quo-
niam illa nocte apud Ouidium posteriorem Argeorum diem significat,
posset cogitari de diluculo matutino a. d. XV Kal. ApriL, quo die

