SELEC'I'IS ΟΓΧΧΧΙ

eo coniungi solita est, Lua suit, uid. Gell. 13, 22, Varro de l. l. 8,
36. Hanc Varro certe nomen habere a lamis potuit-conficere, uid.
de 1. Ι. 5, 137: nec aliter statuerim, cum quod iustae analogiae de-
cedit, compensetur meo iudicio generosa illa facetia, mox cerimonia,
post pugnam arma occisorum per campum horrentia Luae matri
consecrandi, Liu. 8, 1, aut, quasi dumi ac sentes excisi essent, suc-
cendendi, Liu. 45, 33. Hoc igitur Sabinum par deorum existima-
uerim: Saturnum uero et Opem Latinum, de quo infra legeS. Nam-
que postquam ille nominis Saturni intellectus obsoleuit‚ alter de sa-
tione increbuit, fieri potuit, ut Saturnus idem haberetur Sterci siue
stercutio, Pici patri, qui primus est in stemmate regum Laurentum.
ld uero sactum esse claris uerbis ex Varronis de gente pop. ro.
libro tertio tradit Augustinus de c. d. 18, 15 et Macrobius sat. l, 7
med. Scilicet sementem facere et stercorare agros minus sunt di-
uersa, quam frumentum serere et arbores putare. Iam ergo regnasse
olim in terra ante Picum, Faunum, Latinum reges cred-itus est Sa-
turnus, eaque fides non longe aberat ab Euhemeri narratione, a quo
aureum saeculum non sub deo Titane, sed sub rege Cretensi (Seru.
Aen. 8,319) traditum: atque haec sunt Romanorum Saturnia regna.
Opis matrimonium quomodo initum esse uideatur, infra dicetur. Hoc
iam in fundamento quicquid libitum est cerimoniarum graecarum,
strui poterat: ex quibus cum Romanorum rursus peculiares quae-
dam, uelut quain de legatis gentium suscipiendis commemorat Plu-
tarchus quaest. ro. 43, ortae essent, posthac ipsum fundamentum
abiectum, de Saturni naui aduentu illa excogitata sunt, quae Oui 1,
235--240 praeeunte Virgilio Aen. 8, 319 retulit: causam commenti
puto ueriloquium Latii, quod quamuis Varronis non sit teste Seruio
ad l. ind„ non tamen uideo, cur Augustini illa 7, 4, fragm. 3 so-
lius Virgilii potius, quam Varronis habeantur, qui oppidum Satur-
niam certe agnoscit de l. l. 5, 42, ex quo< loco probabile fit Ennium
secutos esse Virgilium et Nasonem.
Ι Varro cum secundum Augustinum 7, 13 Genium dixit terum
omnium gignendarum praesidem et secundum eundem 7, 6 coniun-
xit heroas lares et genios, manifesto secutus est Etruscam discipli-
nam, uti egregie docuit Muellerus Etr. 2, p. 89 collatis Paulo Diae.
p. 94, 16 et Festo p. 359, 15 sin., tum p. 92 ex Labeone apud Seru..
Aen. 3, 168 collato Arnob. 2, 62 et F ulgent.. s. u. manuales. Neque
id non pertinebat ad Romanorum religionem ciuilem, quando ipse
ille Etruscus Iouis Genius cultus est liberae reipublicae temporibus
in Latio arguente titulo Orelliano n. 2488, nec potest negari lares
Romanos ita fuisse cultos, uti dictum est supra p. ccx1x. Verum

