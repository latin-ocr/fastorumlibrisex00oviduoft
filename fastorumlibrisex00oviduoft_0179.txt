PVBLICIS CLXXI

rum sacraria fuisse uiginti septem testetur Varro 1. Ι. 5, 45. Potest
¹Ouidius in re adeo difficili numerum illum pleniorem Dionysii com-
parasse ac retulisse ad numerum curiarum aut tribuum scribendo:
quot corpora flentes, h. e. φράτρας, curiaS, uid, Dionys. 1, 8, coll.
Paul. Diae. p. 49, 4, aut uide Fest. p. 233, 25 dextr. et Niebuhr.
hist. Ro. l, p. 465. Hyperbaton foret idem quod metam. 3, 420
secundum bonos libros: geminum cen lumina sidus, Postremo u. 661
in librorum scriptura agnoscis Ouidianam consuetudinem, am. 3, 1,
313 6, 79. De Argeis uideo disputasse Clausenium in libro inge-
niosissimo, cuius nunc demum compos sum factus, p. 934 sqq. In
eo libro quantum post primam lectionem iudicare licet, saepius id
fit, quod hoc quoque loco: interpretationem pulchre excogitatam
cum probatum itur per argumenta, ne imago tantum sit, ea argu-
menta sunt doctiora quam ualidiora3 doctrina uero ipsa illa Clau-
senii, quae tanta est, quanta in nullo, qui hoc litterarum genus atti-
gimus, non solet ea, quae suerunt apud Romanos, ab iis, quae cre-
dita sunt, discernere. Velut sacraria argeorum putat fuisse puteo-
rum in argillacea terra: originatio admirabiliter astruitur: si quae-
ras, ubi Romae argillarum Cumanarum uestigia fuerint, indicatur
solum Argiletum cum Iani Lautulis, quae coniectura, nec recte ut
puto, coniunguntur, quamquam de ea re insigne glossema codicis
Monacensis edidi ad fast. 6, 404. Deinde quod p. 941 indicatur
Saturno ea sacra fieri, qui deus scilicet obscura in lucem proferat,
id minime traditur usquam: nihil nisi sacrificii humani speciem gram-
matici spectauerunt, qui de Saturno in hac re narrarunt. Quae de
superstitione illa communi disputantur, qua eo tempore, cum nata-
tio in flumine incipit, fluuius de ponte placandus fuerit, p. 942, 943,
aptissima sunt: sed tamen illud prouerbium de sexagenariis, de quo
uide etiam Nonium p. 523, 21, quantum intelligam, aut sacri hu-
mani memoriam seruat, aut ex more comitiorum translatum est3 non
potest utroque modo uerum et uetustum esse, ut senes etiam in co-
mitiis deo fluuiatili Petroniae amnis traditi fuerint, uti Clausenius
uelit p, 944.

Venio ad ea sacra, quae cum seriis publicis coniuncta fuerunt.
Maximum in his est momentum ad deorum quibus fiebant cognoscen-
das naturas, quae per uaria commenta saepe sunt obscuratae, uti
proximis libris docebitur. Maximum etiam in hac re momentum
saepe est in auctoritate Ouidii, quae sola aut antiquissima haud se-
mel, sed interdum imperfecta extat. De Iani sacro Kal. Ian. 1, 127
tenue est indicium: reliquae cerimoniae ab ara et sacello seiunctae
uix huc pertinent. Fuerunt eius prima Agonalia, de quibus uide

