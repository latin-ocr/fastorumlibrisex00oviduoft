ΕΤ HONORARII xl

bis tradit Dio institutum esse anno 726, lib. 53, 2: οὕτω γὰρ δὴ
πολλοὶ σφῶν πένητες ἒγὲγόνεσαν, ὥστε μηδ’ ἀγορανομῆσαί ’τινα
διὰ τὸ μέγεθος ,τῶν ἀναλωμάτων ἐθελῆσαι, ἀλλὰ τά τ’ ἄλλα καὶ
τὰ δικαςήρια τὰ τῇ ἀγορανομίᾳ προσήκοντα τοῖς ςρατηγοΐς -—
προσταχθῆναι, et confirmatum esse anno 732, lib. 54, 2: τοῖς μὲν
στρατηγοῖς τὰς πανηγύρεις πάσας προσέταξεν. Credo singulos
uel etiam plures ex decem, uel duodecim, uel sedecim praetoribus
singulos ludos sortiri solitos esse. Druso praetori certos ludos ob-
tigisse scribit Dio 54, 34, et uetusto more duos praetores munus gla-
diatorium sortitos 59, 14. Hinc igitur est, quod Dionysius Halic.
2, 19 ludos Megalenses a praetoribus editos memorat, quod Seianus
et Galba praetores Florales exhibent narrantibus Dione 58, 19, Suet.
Galb. 6, quod mimos praetor emere dicitur ab Ouidio Trist. 2, 508,
quod erga τούς τε στρατηγοὺς καὶ τοὺς ὑπάτους sese efferunt
equorum agitatores apud Dion. 61, 6. Quod cum institutum sit eo
quo indicaui tempore, anno 746 duo potissimum genera ordinario-
rum statorum et anniuersariorum ludorum fuerunt, ueterum et re-
centiorum, qui aut a praetoribus, aut a consulibus curarentur, quo-
rum alterum utrum honorarium dictum esse et dies aut omnes, aut
certe eo quem Suetonius tradit numero nefastos habuisse oportet.
Atqui de praetore honorato, de iure honorario supra monitum est:
pignus quoque honorarium πραιτώριον ἐνέχυρον interpretantur Fa-
bretti glossae apud Reitzium ad supra positum Theophili locum:
ipse Theophilus lib. 3. tit. 13. §.22 πραιτώριαι ἐνοχαί - αἵτινες
καὶ ὃνοράριαι καλοῦνται. Multa alia Forcellinus suppeditat. Ni-
hil igilur nouum, si ludi quoque praetorii nominantur honorarii.
Ludi consulares, quos constet circa annum 746 celebrari solitos esse,
omnes dies minus triginta habent: num eos nefastos, ignoratur. At
inter praetorios ludos Romanos certe fastos non habuisse credo ap-
parere ex Cic. ad fam. 8, 8: Μ. Tuccium accusatorem suum post
ludos Romanos reum leye Plotia de ui fecit, cfr. Verr. 1, 10, ξ. 31:
ex Quinquatribus, Megalensibus, Cerealibus, Floralibus, Apollinari-
bus, Romanis, Plebeiis ludis triginta uel etiam paulo plures dies
colligi potuisse spondeo. Haec hactenus: iubeo nunc lectorem in
tabulam infra descriptam secundum marmor antiquum Augusti anni
ordinationem complexum intueri.

