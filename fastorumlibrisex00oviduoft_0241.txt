SELEC'I'IS CCXXXIII

graecis Cereris sacris desumpta, ut cognoscitur ex Pausania 8‚31,7:
de hospitio apud Orionis patrem 5‚496‚ de qua uide supra p. xcu
et Seru. ad Aen. 10, 763: quarta commemoratio cultus Arcadici 5,
88 sqq„ de quo uide Pausaniam 8, 17, 13 53 31,7; 36, 10, 39, 65
47, 4; 16, 1, neque negligito postremis in locis, uel certe postremo
et altero 10, 32,5 idem tradi, quod supra p. cnxxxn apud Lydum
conuenire cum Ouidio demonstraui3 id si apud Varronem non exti-
tisse credendum est Augustino, qui negat illum inuenisse, quomodo
Mercurium referret ad aliquas partes intendi, quae sunt elementa,
non tamen neglectum putauerim ab iis, quicunque primum, ut supra
indicaui p. cxcwn, quam plurimas religiones Romanas ex Arcadia
repetere sunt conati. Mercatorum maxime deum Mercurium fuisse
cognoscitur ex prima aedis dedicatione apud Liuium 2, 27 cum col-
legii mercatorum institutione coniuncta. Vota mercatoris apud Oui-
dium 5, 631 sq. Mercurii ἀγοραίου et δολίου Graecorum, Paus. 7,
22, 23 27, l, admonent. Quaeritur, quando primum graecae usur-
patae suerint fabulae aut cerimoniae, quas non recentissimas fuisse
in Italia docet Varronis apud Censorinum c. 22 testimonium de sa-
cris toto Latio Mercurio et Maiae fieri solitis, uel Plauti Amphi-
truonis prologus. Leue inuenio indicium ex libris Sibyllinis graecum
cultum inualuisse. Mercurii aedem Liuius loco indicato et c. 21 eo
anno dedicatum dicit, quo pugnatum est cum Volscis, Sabinis, Au-
runcis: uotum ergo suit paulo ante. lam uero Dionysius 6,17 ante
volscorum bellum uota narrat templa Cereris Liberi et Liberae.
ἐσπάνισαν γάρ, inquit, αι τροφαὶ τοῦ πολέμου κατ’ ἀρχὰς και
πολὺν αὐτοῖς παρέσχον φόβον ὡς ἐπιλείψουσαι, τῆς τε γῆς
ἀκάρπου γενομένης καὶ τῆς ἔξωθεν ἀγορᾶς οὐκέτι παρα-
κομιζομένης διὰ τὸν πόλεμον. Frumenti mercatus non facile
pertinuit aut ad Cererem, aut ad Liberum Liberamue, sed ad mer-
catores et praefectum annonae, qui nuncupantur in aedis Mercurii
dedicatione apud Liuium c. 27, cfr. Niebuhr. l, p. 665. Quamob-
‘rem cum proxima a modo positis Dionysii uerba 'sint haec: διὰ
τοῦτο τὸ δέος ἀνασκέψασθαι τὰ Σιβύλλεια τοὺς φύλακας αὐ-
τῶν κελεύσας etc., et cum anno etiam V. C. 535 post Trasime-
niam pugnam decemuiris Sibyllinis curantibus, ut ego interpretor,
propter annonae domi natae et peregre aduehendae praeuisam pe-
nuriam, lectisternium e‘odem die Mercurio et Cereri factum sit se-
cundum Liuium 22, 10, coniicio eodem etiam anno V. C. 258 ean-
dem ob causam iisdem libris auctoribus uota esse templa Cereris et
Mercurii, sed dedicata seorsum. Superest, ut moneam aedem Cere-
ris a Graecis artificibus adornatam dici apud Plinium nat. hist.35,45.

