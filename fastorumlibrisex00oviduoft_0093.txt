VESTIGIA LXXXV

uerum est Niebubrii iudicium liist. Ro. 1, p. 226, quod, ut par est,
tamen reuereor. Neque enim multum illi obstat, quod Seruius ad
ecl. 6, 3 tradit Virgilium gesta regum Albanorum coepta omisisse,
nominum asperitate deterritum, aut quod Propertius 4, 2, 3 lac.
Reyes, Alba, tuos et regum facta tuorum, et paulo post Ennium
commemorat: et uerissime alibi iudicauit de fide auctoris de gente
populi Rom., quo nihil fraudulentius esse potest. Non ausim omnia,
quae Ouidius, uetustissimus eorum, qui restant in hac re, auctorum,
tradit, referre aut ad Ennium, a quo tamen uu. 31-37 Ouidius
mutuatus est teste Pliilargyrio ad Virg. ge. 3, 35: aut ad Catonem,
quamquam eum nominat Seruius ad Aen. 6, 760, qui et peculiaria
profert, et in numero regum, omisso Aenea Siluio, consentit cum
Ouidio paulo post ad u. 767: aut ad Cassium Heminam, quem se-
quitur priore loco in alia re Seruius testante Gellio 17, 21. Quos
alios Seruius indicat ad 8, 71, minime necesse est, sint Liuio, uel
Alexandro Polyhistore uetustiores: significatur sortasse ipse Ouidius,
quem certe sequitur Lactantius 1, ll more suo. Caeterum quibus
in nominibus et quo ordine differant reliqui testes ab Ouidio, aut
ille a se ipso, non opus est annotare. Si inspexeris, miraberis po-
tissimum pro Remulo Ouidiano Alladae nomen apud Dionysium et
admoneberis in eadem re Aeolidae Salmonei· Postremo de lano sa-
bulam 1, 265-274 narrat, quain attigerat etiam met. 14, 776 sq.,
utrobique historiae de Tarpeia annexam. Hinc quid colligi possit
ad sacelli Iani situm definiendum, infra exponetur. Fabulam ab Oui-
dio indidem desumptam existimo, unde enotauit Macrobius 1, 9 fin.,
inter cuius uerba haec: quac sub radicibus collis Viminalis erat
Bunsenius u. cl. in deser. Vrbis 1, p. 145, Nibbyi secutus opinio-
nem, ab aliena manu profecta censet. Si quis Calpurnium Pisonem
in annalibus illam rem tradidisse existimare uelit, non crediderim ob-
stare, quod Varrone de l. l. 5, 165 teste is ipse Piso Numam- clau-
dendi Iani primum auctorem fecit, aut quod Dionysius 2, 39 longe
diuersum ab Ouidiano iudicium eius de Tarpeia commemorat. Fieri
enim potuisse posthac docebo, ut Ianum cum Tarpeia primus Oui-
dius coniunxerit, quamquam leue eius rei uestigium est iu detrun-
cato Festi lemmate: Tarpeiae effiy. p. 363 sinistr. 1. 16, 17 Muell.
Quoniam de Fabiorum historia supra p. LXIII sententiam dixi, de
Seruio Tullio uero aliisque infra dicturus sum, restat, ut fatear fa-
bulae de obsidione Capitolina et lone Pistore 6, 349—394 nihil
aliunde mihi innotuisse: Lactantius enim l, 20 ex Ouidio profecit,
Augustinus de c. d. 2, 22 et Seruius ad Aen. 8, 652 parum diserta,
aut diuersa tradunt.

