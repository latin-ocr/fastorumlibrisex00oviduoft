DE AEDIBVS SACRIS CXXIX

beo, quod addam iis, qui scriptorum locos collegerunt: si qua falso
adhibita sunt, uelut a Nibbyo fragmentum Capitolinum basilicae Iu-
liae, facile id ab, intelligentibus cognoscitur.

De Lunae in Auentino monte templo, quod extremo Martio
mense dedicatum est, supra p. xuv dictum est.

De templo Magnae Matris Idaeae eorum, quae Ouidius
4, 347, 348 docet, nihil aliunde notum est. Scipionem Nasicam
membranae ueteres non perstitisse auctorem templi testantur, quod
cum ambiguum sit, nemo tamen, neque Liuius 36, 36, neque Aur.
Victor de uir. ill. 44, Nasicam aedis auctorem facit. Mireris etiam
de Metello ab Ouidio u. 351 tradi rem, quam posteriori aliquo tem-
pore institutam esse credibile non est; uetustissimus enim, Romae
quoque teste Dion. Hal. 2, 19 sub fin., mos fuit τῶν μητραγυρ-
τῶν, a Demosthene iam et comicis Atticis notatus, quamuis certissi-
mum sit nusquam de primo templo id tradi, quod Nardinus 3 p. 190
affirmat: con doni, che il popolo ui porto, 9li fu fatto il tempio pro-
prio. Quare dubito, utrum Metellus aliquis duumuir cum M. Iunio
Bruto aedem anno 563, an post incendium, de quo Iul. Obseq. § 99,
anno 643 dedicauerit. Augusti restitutio quando coepta et quando
nondum perfecta fuerit, supra p. xnv ex Dionis loco 55, 12 con-
iecturam posui, quam Sachsio fortasse debeo. Isto in loco τὸ πα-
λάτιον montis appellationem esse usus loquendi Dionis patitur, uid.
53,16, sed imprimis 46, 33, ubi τὸ τῆς μητρὸς τῶν θεῶν ἄγαλμα
‘cti ἐν τῷ παλατίῳ ὄν. Sensus num patiatur, non dixerim confi-
dentius. Verum 2, 59 apud Ouidium Caetera retulerim ad aedes
sacras potissimum montis Palatini restitutas, quas ipse Augustus in
mon. Ancyr. tab. 1 dextr. nominat: AEDEM‚1VVENTVTIS.AE-
DEM.MATRlS.MAGNAE.IN.PALATIO.FEC1, quippe quae nu-
mina u. 66 in statione ante domum eius adesse iubeantur. Vel sic
igitur aedes magnae Matris quam reposuit Augustus, non longius
a palatio afuerit oportet, quam templum Apollinis Palatini, quod
posuit.

Aedes Fortunae Publicae duas nuncupat Ouidius Non.
April. et Vm ΚΡ lun. Vtramque in colle Quirinali fuisse docent
lemmata iisdem diebus in fastorum fragmentis Praen.‚ Amitern„
Esquil.‚ Venus. ascripta. Nec audiendus est Fogginius p. 120, qui
idem templum modo ubtum, modo dedicatum intelligit. Scilicet uota
ad ueteres lapides non. pertinent. Altera itaque est quae Primige-
nia nomen habuit, quod nomen cum in lapide Esquilino duabus lit-
teris PR expressum legatur, exposuerunt interpretes Dionis 42, '26
Populi Romani, perperam sane, sed non multum abest, quin ita ac-

Οιι. Fasti. Proleg. 1

